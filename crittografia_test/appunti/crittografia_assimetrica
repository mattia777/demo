

Crittografia asimmetrica

 - Velocità: Lento

 - Complessità computazionale richiesta: Bassa

 - Condivisione chiave: Chiave pubblica condivisa tra tutti coloro che intendono 
                        scambiare informazioni con il proprietario.

 - Possibili utilizzi: Cifratura, Verifica Autenticità, Verifica Integrità

 - Algoritmi : RSA, DSA, ELGAMAL

La crittografia asimmetrica, anche nota come crittografia a chiave 
pubblica/privata, è un tipo di crittografia in cui a ciascuna entità è 
associata una coppia di chiavi:

- Una chiave pubblica accessibile a tutti coloro che necessitano di 
scambiare informazioni con l’entità proprietaria;
    
- Una chiave privata, custodita e tenuta segreta dal legittimo proprietario.

In un processo di crittografia asimmetrica, qualsiasi messaggio crittografato 
con una chiave privata potrà essere decifrato solo utilizzando la chiave 
pubblica corrispondente. Il processo svincola quindi l’utente dalla necessità 
di dover scambiare le chiavi prima di qualunque comunicazione. Nei processi di
crittografia a chiave pubblica non è necessario preoccuparsi dello scambio di 
chiavi: gli algoritmi utilizzati non consentono di risalire alla chiave 
privata partendo dalla chiave pubblica. I principali utilizzi della 
crittografia asimmetrica sono:

- Invio di un messaggio cifrato ad un destinatario: il mittente cifra il 
messaggio con la chiave pubblica del destinatario, che sarà quindi l’unico a 
poter decifrare il messaggio utilizzando la sua chiave privata;
   
-  Non ripudiabilità del messaggio: il proprietario della chiave privata 
cifra il messaggio con la propria chiave privata, qualunque entità che possa 
accedere alla chiave pubblica del firmatario potrà decifrarlo con la stessa 
ed essere quindi certo della sua autenticità.

La crittografia asimmetrica presenta molti ambiti di impiego tra cui la firma 
digitale, la verifica dell’autenticità di un documento, la verifica dell’integrità 
del messaggio, l’informativa del messaggio, oppure la protezione dello scambio 
delle chiavi simmetriche durante la procedura di scambio tra due entità.


