

 Crittografia simmetrica
 
Con crittografia simmetrica (o crittografia a chiave privata) si intende una tecnica di cifratura. Rappresenta un metodo semplice per cifrare testo in chiaro dove la chiave di crittazione è la stessa chiave di decrittazione, rendendo l'algoritmo di cifratura molto performante e semplice da implementare. Tuttavia presuppone che le due parti siano già in possesso delle chiavi, richiesta che non rende possibile uno scambio di chiavi con questo genere di algoritmi. Lo scambio avviene attraverso algoritmi a chiave asimmetrica o pubblica, generalmente più complessi sia da implementare che da eseguire, ma che permettono questo scambio in modo sicuro. Dopodiché la comunicazione verrà crittata usando solo algoritmi a chiave simmetrica per garantire una comunicazione sicura, ma veloce. 

In questo genere di algoritmi si suppone che entrambe le parti conoscano già la chiave con cui crittare e decrittare il messaggio. Il mittente ha un messaggio P (PlainText o testo in chiaro). Il mittente critta il messaggio P con la chiave k usando un algoritmo di crittografia simmetrica chiamato S. Il messaggio risultante sarà C (CypherText o messaggio cifrato).

A questo punto al destinatario arriva un messaggio cifrato che riesce a decrittare poiché è in possesso della chiave privata. Ora il ricevente applica l'algoritmo di decrittazione D con la stessa chiave che ha usato il mittente per crittare il testo.

Se un attaccante ha intercettato il messaggio lungo il mezzo di comunicazione, avrà il messaggio crittato ma non la chiave che è stata scambiata in modo sicuro dai due interlocutori. Se l'attaccante vorrà leggere il messaggio crittato potrà solo usare metodi di decrittazione che richiedono elevate capacità di calcolo.

Nel caso di una comunicazione reale, questo colloquio viene criptato tramite un algoritmo a chiave pubblica, più complesso ma che non richiede nessuna trasmissione della chiave sul mezzo di comunicazione. 

 Messaggio in chiaro -> Cifratura con chiave -> Messaggio criptato -> Decifratura con chiave -> Messaggio in chiaro [Chiave di cifratura = Chiave di decifratura]
 
 - Velocità: Veloce

 - Complessità computazionale richiesta: Alta

 - Condivisione chiave: Necessario scambio sicuro della chiave unica di cifratura 
                        tra gli interlocutori.

 - Possibili utilizzi: Cifratura

 - Algoritmi : DES, Triple-DES (3DES), IDEA, CAST5, BLOWFISH, TWOFISH.

Il processo di crittografia simmetrica è caratterizzato dall’utilizzo di una 
medesima chiave condivisa sia per l’operazione di cifratura che per quella di
decifratura. Negli schemi di cifratura simmetrica, la sicurezza del processo 
risiede nella lunghezza della chiave utilizzata e nella capacità di mantenerla
segreta. La dimensione della chiave è un parametro fondamentale per valutare 
la robustezza dello schema usato, insieme alla resistenza dell’algoritmo agli 
attacchi di criptoanalisi. Nei processi di crittografia simmetrica è possibile
utilizzare chiavi lunghe quanto il messaggio, che rendono il messaggio cifrato
estremamente sicuro.

La criticità principale della crittografia simmetrica risiede nella necessità 
di doversi scambiare le chiavi in maniera sicura. Nei processi completamente 
informatizzati questo scambio di solito avviene ricorrendo alla crittografia 
asimmetrica (ad es. tramite algoritmo di Diffie-Hellmann); altro metodo 
consiste nell’incapsulamento di una chiave in un’altra, ovvero generando una 
chiave master che viene scambiata attraverso un canale sicuro: le chiavi di 
cifratura sono quindi cifrate con la chiave master e scambiate.

Tra gli algoritmi di crittografia simmetrica più popolari ricordiamo: 
DES, Triple-DES (3DES), IDEA, CAST5, BLOWFISH, TWOFISH.

DES (Data Encryption Standard):
DES è uno degli algoritmi a chiave simmetrica più famoso, pubblicato nel 1976 
da IBM e scelto come standard per la Federal Information Processing Standard. 
È diventato in seguito lo standard fino a quando non fu decrittato nel 1997 
in 3 giorni di calcolo. Nell'anno successivo fu sufficiente un giorno soltanto impiegando un cluster di computer e con l'avanzare i tempi si riducono 
ulteriormente. Il suo successore fu 3DES. Impiega una chiave di 56 bit e opera su blocchi di 64 bit.

3DES (Triple DES):
Quando DES non fu più sicuro, si cercò un metodo che mantenesse le meccaniche del 
DES ma che permettesse di avere una chiave più lunga. In questo algoritmo si esegue una tripla crittazione impiegando 3 chiavi DES standard, a 56 bit, ottenendo una chiave a 168 bit. È possibile anche invertire il secondo passaggio, ovvero eseguire una crittazione e una decrittazione. Tuttavia non modifica la sicurezza generale dell'algoritmo. Anche questo algoritmo oggi non viene più impiegato poiché le tecnologie si stanno evolvendo e molti algoritmi di crittazione non risultano abbastanza forti da sopportare le elevate capacità di calcolo dei computer moderni, soprattutto con l'avvento delle GPGPU. 3DES ha lasciato il posto a AES, il nuovo standard ormai. 

AES (Advanced Encryption Standard):
Nel 1999 si presentarono vari algoritmi candidati a diventare lo standard di crittografia simmetrica. Questi candidati furono MARS proposto dalla IBM, RC6, Serpent, Twofish e Rijndael. Tutti questi algoritmi furono testati per efficienza 
e sicurezza su varie architetture, sia hardware che software. Tra questi ricevette 
un feedback positivo Rijndael che nel 2000 divenne il nuovo standard con il nome di AES. Fu dapprima impiegato dal governo degli USA e dopodiché il suo successo divenne globale. AES lavora su blocchi a dimensione fissa di 128 bit. Ha una chiave di 
128 bit, ma possono essere impiegate chiavi più lunghe da 192 e 256 bit per crittare documenti di particolare importanza. 


